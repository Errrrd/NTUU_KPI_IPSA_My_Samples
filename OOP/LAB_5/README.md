1) 
Порядок виконання роботи

Спільні вимоги до усіх варіантів.
Побудувати конкретний клас відповідно варіанту з врахуванням необхідності приховання даних. Якщо це не оговорено окремо, у кожному класі, що розробляється, передбачити:
- конструктори умовчання, з параметрами та копіювання;
- за наявності динамічних полів, у тому числі символьних рядків довільної довжини, у конструкторах передбачити виділення пам’яті;
- деструктор;
- функції-селектори для доступу окремо до кожного поля;
- дві функції для виведення на екран інформації про поточний стан об’єкту; одна – у вигляді рядка зі значеннями кожного з полів через пропуск, друга – у вигляді назви класу і значення одного з полів, яке найкраще ідентифікуватиме об’єкт; якщо клас містить масив, інформація про кожний елемент масиву подається окремим рядком у першій з функцій;
- функції-модифікатори окремо для кожного з полів з повертанням посилання на модифікований об’єкт.

Варіант20.
Тип «Координати» визначити як клас, що містить закриті числові поля з двома координатами, усі функції реалізувати відповідно загальним вимогам. Тип «Коло» визначити як клас, що містить:
- закрите поле з координатами, закриті числові поля з радіусом та ознакою візуалізації;
- усі функції реалізувати відповідно загальним вимогам.

У тестовому прикладі створити об’єкти типу «Координати» та «Коло» відповідно загальним вимогам і вивести інформацію про них у повному та скороченому вигляді.

-------------------------------------------------------------------------------
2)
Порядок виконання роботи

Друга робота є розвитком першої роботи. Один або два класи, описані у першій роботі, мають стати базовими класами у другій відповідно варіанту. Необхідно передбачити:
- Описати нові класи як відкриті похідні від указаного базового;
- Виконати оголошення й реалізацію конструкторів за умовчанням, з параметрами та копій для похідних класів, у конструкторі з параметрами обов’язково передбачити використання конструктора з параметрами базового класу;
- у реалізації функції виведення на екран інформації в похідних класах використати прототип відповідної функції базового класу;
- до конструкторів та деструкторів базового, похідного та одного з агрегованих класів долучити виведення відповідної контрольної інформації для можливості відстеження порядку створення та знищення об’єктів;
- продумати, які з полів варто переробити на статичні;
- у класах, розроблених у попередній роботі, може виникнути необхідність внести деякі зміни: додати додаткове поле, переробити статус поля, тощо.
У тестовому прикладі створити по одному об’єкту кожного з класів для контролю етапів утворення відповідних об’єктів й викликати функції виведення інформації. Пояснити отримані результати.

Варіант20.
Базовий клас – «Коло», похідні:
- «вписаний многокутник» додаткові поля – кількість сторін,
- «описаний многокутник» додаткові поля – кількість сторін, колір,
- увести статичну змінну з кількістю фігур і поле з порядковим номером фігури до базового класу.
У тестовому прикладі створити об’єкти похідних типів.

-------------------------------------------------------------------------------
3)
Порядок виконання роботи

Відповідно варіанту до тексту другої лабораторної роботи потрібно внести наступні зміни:
- перевантажити указані арифметичні, логічні оператори та оператори форматного уведення-виведення для класів відповідно варіанту;
- у випадку, якщо доцільно перевантажити ці оператори для інших класів варіанту, це потрібно зробити;
- визначити оператор присвоювання для класів, для яких це доцільно;
Реалізувати тестовий приклад, у якому передбачити:
- демонстрацію роботи кожного з перевантажених операторів.

Варіант 20. Визначити:
- арифметичні оператори “+” та “++”для класу «Координати» за значеннями одразу двох полів;
- оператор порівняння “<” для «Описаний многокутник» за кількістю вершин;
- оператори порівняння “==” за усіма полями для класу «Вписаний многокутник»;
- оператори форматного уведення-виведення – для класів «Коло» та «Координати».

-------------------------------------------------------------------------------
4)
Порядок виконання роботи

Відповідно варіанту до тексту програми третього комп’ютерного практикуму потрібно внести наступні зміни:
- перевантажити оператор індексації для новоствореного класу відповідно варіанту;
- перевірку коректності за бажанням можна реалізувати без генерування виключних ситуацій;
- визначити оператор перетворення типу для класу відповідно варіанту;
- функцію, що виводить деяку скорочену інформацію про об’єкт, визначити як віртуальну.
Тестовий приклад продумати так, щоб продемонструвати об’єкт нового класу та роботу усіх новостворених функцій.
Демонстрацію роботи кожної з віртуальних функцій потрібно організувати так, щоб очевидно був задіяний віртуальний механізм.

Варіант 20.
Описати клас «Зображення», у якому передбачити поле з назвою, динамічний масив об’єктів типу «Коло» та розмірністю цього масиву.
Передбачити конструктори, деструктор і усі функції, які вважаєте за доцільне. Обовязково визначити оператор індексації для доступу до інформації про коло. Для одного з похідних класів передбачити можливість перетворення типу до об’єкту другого похідного і навпаки.
Функцію з виведенням скороченої інформації у класах «Коло» та усіх похідних переробити на віртуальну.

-------------------------------------------------------------------------------
5)
Порядок виконання роботи

Побудувати шаблонну функцію відповідно варіанту.
Передбачити тестовий приклад для ілюстрації коректності роботи, у якому реалізувати усе, необхідне для демонстрації двох або трьох викликів функції.
Перший виклик функції реалізувати для одного з вбудованих типів.
Другий – для одного з реалізованих у попередніх роботах класів вашого варіанту (якщо номер варіанту попередніх робіт не співпадає з номером варіанту п’ятої роботи).
Третій виклик – з використанням явного інстанціювання.

Варіант 20.
Реалізувати шаблон функції для пошуку останнього входження до елементів контейнера елемента, значення якого визначено деякою умовою, заданою:
a) фіксовано, у самій функції;
b) за допомогою деякої зовнішньої умовної функції.

-------------------------------------------------------------------------------
